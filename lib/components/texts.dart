String textAboutMuseum = 'Будівництво будинку, в якому наразі розташована Галерея мистецтв, почалося у 1789-90 рр. на кладовищі Іоанно-Предтечинської церкви, яку в 30-х роках було знищено за наказом Радянської влади. Будинок призначався для греко-католицького капітула та семінарії. Однак, у 1793 році після другого розподілу Польщі, Правобережна Україна, в складі якої був Подільський край, з’єдналася з Лівобережною у складі Росії. Кам’янець-Подільський стає губернським центром і приміщення використовується для зібрань подільського дворянства (10 кімнат були перетворені в одну велику залу).  Згодом для дворянських зборів знайшли інше місце, а будинок у 1798 році передано у трьохрічну оренду Антону Змієвському під власний театр, на сцені якого ставилися п’єси російською, українською та польською мовами. 1805 року (в результаті суперечок між міськими та духовними властями за право власності) у будинку відкрито навчальний корпус православної духовної семінарії, яка діяла тут до 1865 pоку. Після того як її було перенесено на Новий план, у будинку запрацювало чоловіче духовне училище. У 1915 році в будинку розмістився музей історико-археологічного товариства. У 1928-32 рр. тут знаходився Палац піонерів, а після Другої Світової війни розміщувалася ткацька фабрика «Червоний ткач». З 1976 по 1982 pp. кам’янецькі реставратори займалися відновленням архітектурної пам’ятки, і вона постала в своєму первозданному вигляді. У лютому 1982 р. в приміщенні відкрито першу в Хмельницькій області картинну галерею, художній відділ Кам’янець-Подільського історичного музею-заповідника.';
String textAboutRatusz = 'Ратуша  (будинок польського магістрату, польсько-українського магістрату з 1670 р., польсько-українсько-вірменського магістрату з 1790 р.)  – пам’ятка архітектури  XV-XVІІІ ст. Будинок ратуші та вежа побудовані в середині ХV ст.., а об’єднані в один об’єм – на початку ХVІІ ст., після пожежі.  Впродовж XV-XVІІІ ст. в ратуші збирався магістрат:  рада та лава, виконавчо-допоміжна служба та інші посадовці.    У ХІХ ст. в ратуші перебував магістрат (до 1870 р.), а пізніше – управління міської поліції та різні установи. Після  пожеж 1817 р. та 1850 р. були проведені ремонтні роботи.  На вежі зробили нове завершення, годинник і дзвони встановили у 1884 р. Відбудови після пожеж змінили  зовнішній вигляд фасаду ратуші і «небагато залишили від споруди середини ХVІІІ ст., а саме від колишніх декоративних форм». Будинок ратуші і вежа отримали руйнування під час ІІ-ї світової війни. Ремонтно-реставраційні роботи були виконані у 1950-60-х роках. З  1967 р. у ратуші, на другому поверсі, працівники Кам’янець-Подільського державного історичного музею-заповідника організовують виставки, тимчасові експозиції, зустрічі. У  2003-2004 рр., за  рахунок субвенцій, виділених з державного бюджету, проведені ремонтно-реставраційні роботи у приміщеннях на другому поверсі, а в  2005 р., на  кошти, виділені міською владою, – побудовані  експозиції.';
String textAboutFortress = 'Кам’янець-Подільський замок – один із найвідоміших в Україні. Його перші фортифікаційні об’єкти було закладено в кінці XIІ – першій половині ХІІІ ст., про що свідчать дані археологічних досліджень. За правління короля Данила (1211–1264, з перервами) споруджено окремі кам’яні башти і дерев’яні стіни. 1374 роком датується перша писемна згадка замку у грамоті подільських князів литовського походження Олександра (?–1380/1392) та Юрія Коріатовичів (?–1400). Нею місту надавалося право на самоврядування. Розбудовою оборонних споруд замку у 1395–1399 рр. займалися володар Поділля Спитко ІІ з Мельштина (1364–1399) та великий литовський князь Вітовт (1350–1430), якому Кам’янець належав у 1411–1430 рр. У XVI ст. відбувалася найбільш інтенсивна розбудова замку. Закладено більшість кам’яних башт. Фортифікаційними роботами свого часу керували італійські інженери Каміліус, Рудольфіно та королівський архітектор Іоб Претфус. У 1617–1621 рр. на захід від Старого військовим інженером Теофілом Шомберком збудовано Новий замок, який відповідав передовим на той час здобуткам військово-інженерної справи. Новий замок являє собою кам’яно-земляне укріплення, яке за типом фортифікацій є «горнверк» (нім. «рогате укріплення»). У другій половині XVIII ст. масштабні ремонтні роботи фортеці провели архітектори Крістіан Дальке, Ян де Вітте та Арчібальд Гловер де Глейден. Упродовж 1812–1859 рр. Старий замок виконував функцію в’язниці. З 1859 по 1917 рр. замок використовувався як приміщення арештантської роти. 1928 р. постановою РНК УРСР його оголошено Державним історико-культурним заповідником, а у 1937 р. на територію пам’ятки переміщено історичний музей. Під час окупації Кам’янця-Подільського німецькими військами у 1941-1944 рр. та після Другої Світової війни  приміщення замку продовжують використовуватися історичним музеєм-заповідником.';
String textAboutMuseum1 = 'На початку XV ст. на місці сучасного будинку стояла невелика кам’яна споруда, від якої збереглися лише підвали. Вони стали основою будинку, зведеного не пізніше 1479 р. (під час реставрації будинку виявлено кам’яну плиту з написом старовірменською мовою: «Будинок куплено пастором Бетрісом і його дружиною 1479 р.». Наприкінці XVII ст., під час турецького панування в місті будинок було пошкоджено. На поч. XVIIІ ст. його було відновлено: із заходу добудували двоповерховий об’ємний з проїзд, який прикрасили білокам’яним порталом із рослинним орнаментом. У ХІХ-ХХ ст. палац вірменського єпископа використовувався в різних цілях, як житловий і промисловий об’єкт. Цей будинок належав до небагатьох садиб Старого міста, які в ХІХ ст. мали власний сад у внутрішньому дворі. У 1977 р. було завершено реставрацію будинку – за проектом архітекторів Є.Пламеницької та А.Тюпича. Споруді повернули вигляд поч. XVIIІ ст. 15 вересня 2001 року до Міжнародного свята «7 культур» у будинку був відкритий археологічний відділ історичного музею-заповідника.';
String textAboutHol = 'Ігнатьєв Петро Дмитрович-фотохудожник. Народився 08.06.1956 року в місті Кам’янець-Подільський. Закінчив міську дитячу художню школу (1969-1973р.р) Працює фотографом в Кам’янець-Подільському Державному історичному музеї-заповіднику. Займається фотографією з 2006 року. Учасник 187 фотовиставок і виставок живопису з них 22 міжнародних фотовиставки. Його роботи експонувались в Польщі, Австрії, Бразилії, Франції, Італії, Гон-Конг, Сербії, Румунії, Турції. Має нагороди за ІІІ місце на виставці”Wobiektywie 2006” Osrodek Kultury PlastycxejWieza Cisnen Kalisz”. Відзнака міського голови за перше місце у фотоконкурсі”9 травня у Кам’янці-Подільському” і за ініціативність та наполегливість в роботі,вагомі професійні досягнення,активну участь в громадському житті міста та з нагоди Дня Незалежності України. Нагороджено відзнакою”ЗА ЗАСЛУГИ ПЕРЕД МІСЬКОЮ ГРОМАДОЮ” Співавтор книг про м. Сатанів та м. Кам’янець-Подільський.Серії листівок,путівників. Буклетів. Три персональні виставки фотографії і виставка живопису у місті Хмельницькому.';
String textAboutTurInfoCentr = 'Місто-фортеця, місто-легенда, “квітка на камені” — саме так з любов’ю називають Кам’янець-Подільський його жителі та численні гості. Упродовж багатьох століть місто було політичним, економічним і культурним центром Поділля..У туристично-інформаційному центрі вам нададуть інформацію про туристичний потенціал Кам\'янця-Подільського, музеї, місця проживання, харчування, якісної організації дозвілля та організації шлюбу за добу. \nКонтактний телефон (03849) 9-13-64, +380676701268\nЗахоплюючі прогулянки містом Кам’янець – Подільський заворожує своєю вишуканістю та красою. Це одне з найдавніших міст нашої країни, осередок Семи культур,  Квітка на камені, фестивальна столиця України, Скелястий острів, кам’яне диво… Кваліфіковані, енергійні екскурсоводи допоможуть гостям заглибитись в історію та самобутність міста, дізнатися якнайбільше цікавого та насолодитись неповторною атмосферою стародавнього Кам’янця.';